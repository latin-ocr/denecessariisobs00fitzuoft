1 xi A] DE SCACCARIO 101

manifestum est, presertim cum sic modis omnibus, vt sibi
consulerent, de cetero studere tenerentur deuotis obsequiis
dominorum suorum gratiam emercari. Sic igitur quisquis
de gente subacta fundos vel aliquid huiusmodi possidet,
non quod ratione successionis deberi sibi videbatur adeptus 5
est, set quod solummodo, meritis suis exigentibus vel aliqua
pactione interueniente, obtinuit.

Dz'scipnlus. Quid sit centuriata vel hundredum non satis
noui.

Magister. Sustine modicum, scies postea loco suo [hoc 10
est in titulo de libro iudiciario} Nunc prosequamur de
danegeldo et, vt ratio nominis tibi constet, paulisper aduerte.

‘Insula nostra suis contenta bonis, peregrinis

Non eget, hanc igitur merito dixere priores

Diuitiisque sinum deliciisque larem.' 15
Propter hoc innumeras ab exteris iniurias passa est, quia
scriptum est ‘ Furem pretiosa signata sollicitant? Circum-
iacentium enim insularum predones, irruptione facta, mari-
tima depopulante3‚ aurum, argentum et queque pretiosa
tollebant. Verum cum rex et indigene bellicis apparatibus 20
instructi in sue gentis defensionem instarent, illi ‘fugas '
aggrediebantur ‘ equoreas) Inter hos itaque pene precipua,
et semper pronior ad nocendum, erat bellicosa illa et popu-
losa gens Dacorum, qui preter communem raptorum auari-
tiam acrius instabant, quia aliquid sibi de antiquo iure in 25
eiusdem regni dominatione vendicabant, sicut Britonum
plenius narrat historia. Ad hos igitur arcendos a regibus
Anglicis statutum est vt de singulis hidis regni, iure quodam
perpetuo, duo solidi argentei soluerentur in vsus virorum
fortium, qui perlustrantes et iugiter excubantes maritima 30
impetum hostium reprimerent. Quia igitur principaliter
pro Dacis institutus est hic redditus, Danegeldum vel Dane-
geldus dicitur. Hic igitur annua lege, sicut dictum est, sub
indigenis regibus soluebatur vsque ad tempora regis Willelmi
primi de gente et genere Normannorum. Ipso namque 35

xi
A

10 hoc] vel R 1 1 suo post libro add. C ε sedpostea cancellauit
23 ad nocendum pronior C 27 hoc R 35 et] in R sed corr-
exit post et add. de C

